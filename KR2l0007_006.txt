# -*- mode: mandoku-view; -*-
#+TITLE: 宋宰輔編年錄
#+DATE: 2015-08-24 22:48:00.297577
#+PROPERTY: ID KR2l0007
#+PROPERTY: BASEEDITION WYG    
#+PROPERTY: JUAN 卷六
<pb:KR2l0007_WYG_006-1a>¶
欽定四庫全書¶
　宋宰輔編年録卷六　　　宋　徐自明　著¶
　　英宗嘉祐八年(癸夘/)¶
五月戊午富弼拜樞相(弼既除䘮授樞宻使檢校太/師行禮部尚書同平章事)¶
制曰兵布於天下而至衆故統之有本元謀出於堂上¶
而無窮故資之於眀哲是以基於静宻式暢逺猷始乎¶
幾㣲能成大務若時畀付茲謂劇艱(具官/富弼)文武相資剛¶
柔並適誠貫金石材隆棟梁往在先朝嘗為上宰至言¶
<pb:KR2l0007_WYG_006-1b>¶
無隱精慮有開方國計之是毗以親䘮而遽去况夫西¶
漢而下距唐以還訖於本朝凡厥公相率就起復以為¶
權宜而卿固執禮經懇辭恩詔三年始事四海具瞻再¶
炳台符之文兼崇樞極之任重陪多賦庸示褒章於戱¶
天命甚難神器至重始從纉紹正頼經綸幸元老之聿¶
来偕衆賢而同濟庶幾涼徳罔累慶圖¶
　　英宗自嘉祐七年立為皇子八年三月辛未即帝¶
　　位丙子皇帝不豫己夘詔請皇太后權同處分軍¶
<pb:KR2l0007_WYG_006-2a>¶
　　國事五月弼拜樞宻使同平章事治平元年五月¶
　　皇太后歸政嘉祐初韓琦與富弼同相或中書有¶
　　疑事往往私與樞宻院謀之自弼使樞宻非得㫖¶
　　令兩府合議者琦未嘗詢于弼也弼頗不懌及太¶
　　后還政遽撤東殿簾帷弼大驚謂人曰弼備位輔¶
　　佐他事固不敢預聞此事韓公獨不能共之耶或¶
　　以咎琦琦曰此事當如出太后意安可顯言於衆¶
　　弼自是怨琦益深(長/編)太后還政弼遷户部尚書以¶
<pb:KR2l0007_WYG_006-2b>¶
　　不預定䇿懇辭¶
　　治平元年(甲辰/)¶
閏五月戊辰宰相韓琦加尚書右僕射(自門下侍郎兼/兵部尚書同平)¶
　　(章事昭文館大學士/監修國史魏國公除)¶
制曰無徳不報者古人之甚重有功而賞者當國之所¶
先况予輔弼之良嘗任社稷之寄豈無異數於昭大猷¶
(具官/韓琦)天資惇純世濟英敏擢自先帝付予冲人藩邸側¶
㣲首與建儲之議宫車出駕復為定䇿之忠尋屬過哀¶
<pb:KR2l0007_WYG_006-3a>¶
之所傷在於幾務而(闕/)廢乃能厲一徳以無懈底庶工¶
之允修逮茲平康實用嘉歎進升右相兼領東臺重啟¶
多封益陪真賦於戱書美伊尹勲格於天史稱霍光義¶
形於主今朕所得宜無媿焉¶
　　二年知制誥祖無擇言中書省不當在東乞與門¶
　　下省對移且門下中書與尚書號三省其長官皆¶
　　宰相之任莫有髙焉者也今乃左省在西右省在¶
　　東此不可不易也唐龍朔中嘗改左右省為東西¶
<pb:KR2l0007_WYG_006-3b>¶
　　臺此又眀不可不易也從之(長編/附見)四年正月神宗¶
　　即位除守司空兼侍中¶
十二月戊子吳奎罷樞宻副使(以父/憂罷)¶
　　奎自嘉祐七年三月除樞宻副使累遷禮部侍郎¶
　　是年十二月以父憂去位在樞府凡三年眀年起¶
　　復仍召奎子大理評事見於延和殿面諭齎詔賜¶
　　奎而奎固辭從之¶
是月丙午王疇樞宻副使(自翰林學士/禮部侍郎除)¶
<pb:KR2l0007_WYG_006-4a>¶
　　疇字景彛同知樞宻院事鬷之子也上嘗謂輔臣¶
　　曰疇善文章歐陽修曰其人亦勁正但不為赫赫¶
　　之名爾一日晩上御小殿召疇草詔因從容談中¶
　　外事語移時上喜曰卿清直好學朕知之乆矣非¶
　　今日也不數日遂有是命疇辭不敢拜上遣内侍¶
　　趣疇入御延和殿以俟之日已晚須疇入乃歸知¶
　　制誥錢公輔封還詞頭言疇資輕望淺在䑓素餐¶
　　不可大用又頗薦近臣可為輔弼者上以初政除¶
<pb:KR2l0007_WYG_006-4b>¶
　　兩府而公輔沮格制命不行責授滁州團練副使¶
　　知諫院吕誨言公輔責降太重士論紛紜吕公著¶
　　亦上䟽乞寢公輔責命不報(長/編)¶
　　(治平初王景彛自御史中丞除樞宻副使錢公輔/為知制誥繳還詞頭時英宗初即位韓公當國以)¶
　　(為始除大臣而下不奉詔恐主威不立乃特責滁/州團練副使議者以為太過司馬君實知諫院意)¶
　　(亦以為是而不救及後論陜西義勇章六上不行/力求罷中始云錢公輔一上章止樞宻使恩命於)¶
　　(詔命未行之前而責散官臣六上章沮宰相大議/於詔令已行之後而不為罪是典刑不均矣石林)¶
　　(燕/語)¶
<pb:KR2l0007_WYG_006-5a>¶
　　二年二月癸夘疇卒英宗甚悼惜之臨哭賜白金¶
　　三千兩贈兵部尚書諡忠簡他日謂輔臣曰王疇¶
　　可惜朕於西府初得此人而遽爾淪䘮豈國之不¶
　　幸耶疇好治容服坐立嶷然言必以文未嘗慢戱¶
　　吏治審宻文辭嚴麗可喜其執法亦(闕/)事然於時¶
　　不能無顧望執政纔五十日終於位及所享夀類¶
　　其父鬷云(長/編)¶
　　治平二年(乙巳/)¶
<pb:KR2l0007_WYG_006-5b>¶
五月癸亥陳升之樞宻副使(自資政殿學士/禮部侍郎除)¶
　　吕誨言當先朝任陳旭時臣與唐介范師道趙抃¶
　　王陶言其姦邪不當置於二府封章交上外則近¶
　　臣主張内則宦官引援韓琦極力為地富弼依違¶
　　不决凡論列半年陳旭出知定州臣等謫斥江外¶
　　事既兩罷曲直不斷人言沸騰第成先帝之一失¶
　　近崇政殿奏對奉承徳音謂旭有才人或言其姦¶
　　邪者不數日遽聞除命豈有中外言其姦邪眀知¶
<pb:KR2l0007_WYG_006-6a>¶
　　而復用(旭升之/舊名也)¶
七月癸亥富弼罷樞相(自行戸部尚書罷授檢校同平/章事充鎮海軍節度使判河陽)¶
制曰入筦天樞以導萬㡬之命出蕃王室以倡九牧之¶
風維時左右之良固無内外之間宜頒渙命式告治廷¶
(具官/富弼)執心端夷涵徳粹茂有幾聖之學窮天人精祲之¶
原有經世之材洞國家表裏之體方先帝之在御擢貳¶
於冡司肆冲人之守圖召謀於宻府百姓有衣食之遂¶
四方無兵革之虞廼去冬以来屬疾在告雖懐憂國之¶
<pb:KR2l0007_WYG_006-6b>¶
慮每上退身之文眷舊徳之不忘終髙情之靡已聼解¶
神機之劇仍聨宰鉉之榮建海岱之髙牙鎮河橋之巨¶
屏加以爰田之户衍以真食之封併舉徽章式優賢輔¶
於戱進而合諸道得君子光亨之時退以遂其私保大¶
雅眀哲之誼往加冲嗇用翼丕成¶
　　弼以嘉祐八年五月拜樞宻使是年七月罷再入¶
　　樞府凡三年初富弼乆在告五月命宰相韓琦曽¶
　　公亮權兼樞宻院公事(十月/罷權)弼以足疾卧家累上¶
<pb:KR2l0007_WYG_006-7a>¶
　　章求罷至二十餘上乞補外郡上固欲留之不可¶
　　罷為鎮海節度使同平章事判河陽初除僕射及¶
　　使相弼凡八上章乞以本官出守且言僕射是正¶
　　二品官師長百僚使相者文武中便是第一等俸¶
　　禄真宗以前惜此官禄未嘗輕有除拜仁宗㓜冲¶
　　即位不曽檢詳祖宗故事兼當時執政者徇私亦¶
　　欲自為已地遂開此例終仁宗一朝罷相罷樞宻¶
　　使者皆除使相其間最為不可者數人並以不稱¶
<pb:KR2l0007_WYG_006-7b>¶
　　職過惡彰露臺諫官互有抨彈本合得罪黜削而¶
　　亦皆除使相領大藩使相以上有三師三公其品¶
　　秩雖崇而俸禄甚少比使相絶然不侔也願立法¶
　　自臣始不從弼止乞罷使相或僕射一官詔許罷¶
　　僕射而改制焉¶
庚辰張昪罷樞宻使(自檢校行吏部侍郎兼羣牧制置/使罷授檢校太尉同平章事充彰)¶
　　(信軍節度/使判許州)¶
制曰夫達進退之分則臣節髙篤始終之恩則君道大¶
<pb:KR2l0007_WYG_006-8a>¶
粤予耆艾之徳乆顓機宻之司寵至而色愈兢年踰而¶
志彌劭匪推殊奬曷表羣倫(具官/張昪)敦簡㢘之風賦荘厚¶
之體早陞華於政路遂長議於樞庭從容樽爼之間荐¶
収竒䇿宻勿廟堂之上預定大謀自先帝之升遐方冲¶
人之在疚顧家多難有若渉川之危繄國大臣遂成奠¶
枕之㤗嚮屢嬰於疾苦每願觧於機繁朕雖眷春秋之¶
髙不忘忠義之至俞音未下素尚益堅宜膺台鉞之榮¶
用寄藩符之秩陪始荒之奉邑衍新食之真封舉示褒¶
<pb:KR2l0007_WYG_006-8b>¶
章式旌美績於戱安世且老豈不有夙夜之勞申伯於¶
行是亦具文武之憲載惟令聞奚媿前修¶
　　昪自嘉祐三年六月除樞宻副使五年十月除參¶
　　知政事六年閏八月除樞宻使是年七月罷在樞¶
　　府凡六年英宗即位未幾請老英宗曰太尉勤勞¶
　　王家未當遽去詔五日一至樞宻院進見毋舞蹈¶
　　受賜勿跪昪曰本兵之地豈容尸禄養疾昪乆在¶
　　病告求罷凡七上章乃得請¶
<pb:KR2l0007_WYG_006-9a>¶
同日文彦博樞宻使(自淮南節度使檢校太師兼侍中/行揚州大都督長史潞國公充)¶
吕公弼樞宻副使(自工部侍郎權三司使/樞宻直學士除本官充)¶
彦博樞宻使制曰天極環樞上通帝位之紀神兵㑹府¶
内嚴師律之謀朕方垂構丕平進經常武雖天下無事¶
思備禦之不敢忘盖王者有征視安危之不敢忽適登¶
髦傑資以輔予(具官文/彦博)器閎而深材敏以濟早賁賢人¶
之業實膺聖考之知以忠孝之名彰國家之盛節以文¶
武之畧輯將相之大猷肆纂命於皇圖廼罹憂於䘮紀¶
<pb:KR2l0007_WYG_006-9b>¶
迨終哀戚甫見儀形屬疆事之方興煩師旌之載舉折¶
衝境外方將出憺於王靈収畫幄中曷若坐圖於廟勝¶
宜長機庭之務亶符巖石之瞻於戱過餌北敵未厭貪¶
驕之志再盟西夏猶包狂忽之圖終佇竒勲用恢逺馭¶
　　初彦博自河南入見上謂曰朕在此位公之力也¶
　　彦博對曰陛下登儲纂極乃先帝聖意臣何與焉¶
　　上曰備聞始議公于朕盖有恩者彦博遜避不敢¶
　　當行未至永興亟有是命宰臣曽公亮奏先朝樞¶
<pb:KR2l0007_WYG_006-10a>¶
　　宻使兼侍中在平章事集賢殿大學士之上今文¶
　　彦博至乞班序如故事閤門奏天聖中兩府領宫¶
　　觀樞宻使兼侍中曹利用領景靈宫使宰臣王曽¶
　　領㑹靈宫使故利用在曽上其後樞宻使兼侍中¶
　　不領宫觀則宰臣在其上從之(長/編)四年九月自行¶
　　尚書左僕射除守司空公弼字寳臣宰相吕夷簡¶
　　之次子初夷簡薨仁宗思之一日公弼自知開封¶
　　府奏事仁宗目送之語宰相曰公弼甚似其父拜¶
<pb:KR2l0007_WYG_006-10b>¶
　　樞宻直學士權三司使英宗在藩邸嘗得賜馬給¶
　　使吏以為不善求易之公弼不可至是公弼奏事¶
　　已英宗曰朕往在宫中卿不與朕易馬是時朕固¶
　　巳知卿矣逾月拜樞宻副使¶
　　治平三年(丙午/)¶
四月庚戍胡宿罷樞宻副使(授觀文殿學士吏/部侍郎知杭州)¶
　　宿自嘉祐六年閏八月除樞宻副使是年四月罷¶
　　在樞府凡六年宿累乞致仕故有是命後遷尚書¶
<pb:KR2l0007_WYG_006-11a>¶
　　左丞以太子少師致仕四年卒年七十二贈太子¶
　　太傅諡文恭¶
同日郭逵同簽書樞宻院事(自殿前都虞侯容州觀察/使遷檢校太保除同簽書)¶
　　(樞宻院事/自逵始)¶
　　逵字仲通本邢州人少𨽻范仲淹麾下至是除同¶
　　簽書樞宻院事同簽書樞宻院事自逵始逵既入¶
　　西府衆多不服或以咎琦琦曰吾非不知逵望輕¶
　　也故事西府當用一武臣上欲命李端愿吾知端¶
<pb:KR2l0007_WYG_006-11b>¶
　　愿傾邪故以逵當之或曰上本意欲用張方平琦¶
　　知方平不附已猥曰西府乆不用武臣矣宜稍復¶
　　故事上督其人無以應乃遽用逵知諫院邵亢御¶
　　史吳申吕景交章論祖宗朝樞府參用武臣如曹¶
　　彬父子馬知節王徳用狄青勲勞為天下所稱則¶
　　可逵黠佞小才豈堪大用不報(長/編)十月逵出為陜¶
　　西四路㳂邉宣撫使兼權判渭州逵懇辭簽書自¶
　　吕餘慶以參知政事權知成都府其後見任執政¶
<pb:KR2l0007_WYG_006-12a>¶
　　無守藩者至逵始以同簽書樞宻院事出鎮(同/上)¶
　¶
　¶
　¶
　¶
　¶
　¶
　¶
<pb:KR2l0007_WYG_006-12b>¶
　¶
　¶
　¶
　¶
　¶
　¶
　¶
　宋宰輔編年録卷六¶
